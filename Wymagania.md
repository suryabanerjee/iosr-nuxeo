# Wymagania funkcjonalne #
  * **Asynchroniczne tłumaczenie z zapisem do wyznaczonego pliku** Użytkownik zaznacza określony dokument z folderu, a następnie za pomocą menu kontekstowego lub przycisku umieszczonego pod widokiem folderu – wybiera opcje ‘Translate’ , na ekranie pojawia się okno tłumaczenia . Użytkownik wybiera z listy pożądany język docelowy, może również określić język źródłowy. Wymagane jest także podanie docelowej lokalizacji i nazwy przetłumaczonego dokumentu. Po zatwierdzeniu – dokument jest tłumaczony, a  gdy proces zostanie zakończony - przetłumaczony plik zostaje zapisany we wskazanej lokalizacji.
  * **Tłumaczenie wielu plików naraz** Użytkownik podczas procedury opisanej w wymaganiu 1.1, może zaznaczyć wiele dokumentów do przetłumaczenia. W tym przypadku jednak nazwy plików z tłumaczeniem zostaną ustalone automatycznie na podstawie nazwy plików wejściowych.
  * **Tłumaczenia na wiele języków naraz** W oknie tłumaczenia, użytkownik może zaznaczyć wiele języków docelowych. W ten sposób uzyskamy tłumaczenie wybranych dokumentów na każdy z zaznaczonych języków. Przetłumaczone pliki automatycznie  otrzymają w nazwie przyrostek będący skrótem od języka na jaki został przetłumaczony ten plik.
  * **Synchroniczne tłumaczenie pliku (funkcja ‘podgląd’)** Po naciśnięciu na wybrany dokument, użytkownik wybiera z w panelu zarządzania dokumentem zakładkę ‘Podgląd’. Z lewej strony ekranu pojawia się przycisk ‘Przetłumacz’ oraz listy z których można wybrać język źródłowy i docelowy  – naciśnięcie przycisku spowoduje, iż obok oryginalnego tekstu pojawia się przetłumaczona treść. W przypadku gdy niedostępny jest podgląd pliku, niedostępna jest także możliwość jego synchronicznego tłumaczenia.
  * **Przetłumaczone pliki posiadają odpowiednie własności ustalone na podstawie pliku oryginalnego i odpowiednich reguł** W systemie Nuxeo, każdy plik może być określony przez wiele istotnych własności– stąd przetłumaczone pliki otrzymają odpowiednie własności ustalone na podstawie następujących zasad:
    1. Własność „Created at” oraz “Last modified At” otrzymają datę ukończenia tłumaczenia pliku
    1. Własność „Language” otrzyma wartość stosowną dla języka tłumaczenia pliku
    1. Własność „Title” będzie taka jak nazwa przetłumaczonego pliku
    1. Reszta własności otrzyma taką samą wartość jak w pliku oryginalnym
  * **Przetłumaczone pliki posiadają relacje typu „tłumaczenie” wiążącą ją z oryginalnym dokumentem.** Taka relacja tworzona jest automatycznie w momencie przetłumaczenia dokumentu i  opiera się ona na standardowym mechanizmie powiązań plików oferowanym przez system Nuxeo i możemy ją zobaczyć w zakładce „Relations” w panelu zarządzania dokumentem.
  * **Zapamiętywanie i ułatwiony dostęp do ulubionych języków użytkownika** Użytkownik w ustawieniach osobistych (panel „Personal Workspace”) może wybrać zakładkę konfiguracji tłumaczeń. W zakładce tej można wybrać dla danego silnika translacji maksymalnie sześć ulubionych języków tłumaczeń. Dzięki temu, w menu podręcznym dotyczącym tłumaczenia dokumentu, będziemy mogli wybrać język docelowy spośród ulubionych.
  * **Widok przedstawiający status tłumaczonych dokumentów użytkownika** Użytkownik może zobaczyć listę plików zleconych do tłumaczenia wraz z aktualnym statusem tłumaczenia – jest ona dostępna w panelu dashboard  użytkownika.
  * **Dodawanie silnika translacji przez administratora** Użytkownik o prawach administratora, może w zakładce konfiguracji tłumaczenia, definiować nowe silniki translacji. Administrator musi wpisać nazwę silnika translacji, opcjonalny opis oraz wskazać plik ze stosownym pluginem dla obsługi tego silnika. Na podstawie tego pliku – system sprawdza czy dostępne są wersje synchroniczne i asynchroniczne translatora oraz opcja detekcji języka źródłowego. Usługa translatora nie musi być dostępna w momencie definicji. Dla dodanego silnika można również zdefiniować timeout.
  * **Edycja silników translacji przez administratora** Użytkownik o prawach administratora, może w zakładce konfiguracji tłumaczenia, przeglądać listę dostępnych silników translacji oraz edytować bądź usunąć wybrany silnik. W opcjach edycji może zmienić nazwę, opis, plik z pluginem oraz czas timeout.
  * **Wybór silnika translacji poprzez użytkownika** Użytkownik może w zakładce konfiguracji tłumaczeń wybrać jeden spośród dostępnych silników translacji. Wyświetlone zostaną podstawowe informacje o tym silniku takie jak: nazwa, opis, czas timeout, deklarowana przez silnik dostępność wersji synchronicznej i asynchronicznej, a także możliwość detekcji języka źródłowego.
  * **Detekcja języka źródłowego** Wykorzystanie funkcji detekcji języka źródłowego w przypadku google translator lub innych silników translacji rozpoznających języki. Użytkownik podczas tłumaczenia nie musi podawać języka źródłowego – wówczas silnik sam rozpozna język źródłowy i przed rozpoczęciem tłumaczenia, użytkownik zostanie zapytany  o to czy język został prawidłowo rozpoznany poprzez pojawienie się odpowiedniego okna. Użytkownik może zatwierdzić bądź zmienić język źródłowy. Użytkownik może też wybrać język źródłowy ale zostać powiadomiony o rozpoznaniu przez silniki innego języka – w tym przypadku również zostanie wyświetlony stosowny komunikat.
  * **Notyfikacje o ukończeniu tłumaczenia oraz ewentualnie występujących problemach** Użytkownik może skorzystać z mechanizmu notyfikacji mailowych Nuxeo aby zostać powiadomiony o zakończeniu tłumaczenia dokumentu lub ewentualnie występujących problemach.
  * **Tłumaczenie różnych formatów dokumentów**
  * **Ustawienie statusu „W tłumaczeniu” dla tłumaczonych plików oraz właściwości określającej postęp w procesie tłumaczenia.** Status „W tłumaczeniu” jest częścią mechanizmu „workflow” systemu Nuxeo i ustawiony jest automatycznie.
  * **Sygnalizacja niedostępności usług zewnętrznych oraz innych błędów** Użytkownik będzie informowany o dostępności usług tłumaczenia na wiele sposobów i na różnych etapach:
    1. **Przed zleceniem zadania tłumaczenia (zarówno w przypadku tłumaczenia synchronicznego i asynchronicznego)** odpowiednie przyciski bądź też pola menu kontekstowego - w przypadku niedostępności usługi - będą oznaczone jako nieaktywne poprzez ich wyszarzenie.
    1. **Dla tłumaczenia asynchronicznego – sygnalizacja problemów z wysyłaniem treści do tłumaczenia** Wyświetlane będzie okno ze stosownym komunikatem opisującym problem. Użytkownik ma możliwość określenia czasu timeout dla danego silnika translacji w zakładce konfiguracji tłumaczenia.

# Wymagania niefunkcjonalne #

  * **Intuicyjny interfejs** Bardzo krótki czas uczenia się obsługi – poniżej godziny oraz dostępne strony pomocy;
  * **Odporność na błędy użytkownika** Wykorzystanie możliwości detekcji języka jeśli oferuję ją silnik translacji.
  * **Konfigurowalność, niezależność od silnika translatora.** Istnieje możliwość korzystania z wielu silników translacji, a użytkownik nie jest świadom realizacji szczegółów komunikacji z tym silnikiem.
  * **Niezawodność i prawidłowa integracja z systemem Nuxeo** Plugin tłumaczący prawidłowo integruje się z systemem Nuxeo nie zmniejszając jego niezawodności i nie wpływa na prawidłowość działania pozostałych funkcji systemu.
  * **Plugin prawidowo funkcjonuje na konfiguracji sprzętowej wymaganej dla systemu Nuxeo, nie stawiając dodatkowych wymagań.**